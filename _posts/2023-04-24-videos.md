---
layout: post
title:  Cosa sono i disturbi specifici dell’apprendimento (DSA)?
date: 2023-12-18 21:01:00
description: Un Percorso Verso l'Inclusione Scolastica
tags: dsa
categories: articles
giscus_comments: false
related_posts: false
related_publications: brizzolara2011disturbi
---

Sentiamo spesso nominare l’acronimo **DSA** all’interno delle scuole, ma non è sempre chiaro cosa si nasconda dietro. Si tratta di una dicitura che indica i **Disturbi Specifici dell’Apprendimento**, che comprendono al loro interno diverse categorie diagnostiche: la dislessia, la disortografia, la disgrafia e la discalculia {% cite brizzolara2011disturbi %}. 
La principale caratteristica di questi disturbi è che sono specifici, cioè riguardano delle abilità specifiche, lasciando intatte le altre. Più nel dettaglio:

- la **DISLESSIA** si manifesta con una difficoltà nell’imparare a leggere, in particolare nella decifrazione dei segni linguistici, ovvero nella correttezza e nella rapidità della lettura;

- la **DISGRAFIA** si manifesta in difficoltà nella realizzazione grafica;

- la **DISORTOGRAFIA** si manifesta in difficoltà nei processi linguistici di transcodifica;

- la **DISCALCULIA** si manifesta con una difficoltà negli automatismi del calcolo e dell’elaborazione dei numeri.

Per ottenere queste diagnosi è necessario svolgere esami clinici anamnestici attraverso équipe multidisciplinari composte da professionisti sanitari, quali per esempio neuropsicologo, logopedista e neuropsichiatra.

I DSA sono riconosciuti dalla **Legge 170/2010**. Questa legge tutela i diritti delle persone con DSA sia nel contesto scolastico che in quello universitario. Per garantire l’inclusione vengono offerti diversi strumenti, scelti e personalizzati per in base alle esigenze del soggetto interessato. Si possono dividere in strumenti compensativi, che consistono nell’utilizzo di supporti esterni quali schemi, mappe, computer e calcolatrici, e dispensativi che generalmente riguardano la riduzione del carico di studio e di esercizi. 
Attraverso l’utilizzo di questi strumenti bambini e ragazzi con DSA possono raggiungere gli stessi risultati dei loro compagni. Questo dovrebbe essere lo scopo finale a cui mirare, così da evitare la marginalizzazione e l’abbandono scolastico.
Per raggiungere questo scopo è indispensabile il lavoro di squadra tra famiglia, scuola e altre professionalità coinvolte. 
Da anni mi occupo di supporto al metodo di studio in qualità di **tutor DSA**, figura che si occupa aiutare gli alunni a prendere confidenza con gli strumenti proposti e a trovare le giuste strategie per affrontare le richieste scolastiche, aumentando autostima e autoefficacia. Per informazioni non esitare a contattarmi!
