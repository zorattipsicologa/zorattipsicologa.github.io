---
layout: post
title: Guida alla Terapia Cognitivo Comportamentale
date: 2024-01-12 09:56:00-0400
description: Esplorando il Percorso, le Tecniche e l'Impatto della Terapia Cognitivo Comportamentale
tags: cognitivo-comportamentale
giscus_comments: false
related_posts: false
related_publications: beck2013terapia

---

- **Che cos’è la terapia cognitivo comportamentale?**
  
  La **terapia cognitivo comportamentale** è una corrente che si è iniziata a affermare nei primi anni ‘60. La sua origine è dovuta allo psicoanalista Aaron T. Beck {% cite beck2013terapia %}. Egli intuì la necessità di sviluppare una **terapia strutturata**, basata sulle evidenze scientifiche, di breve durata e capace di affrontare i problemi attuali. 
  Oggi, la terapia cognitivo comportamentale si è arricchita ulteriormente grazie ai contributi degli studiosi degli anni successivi, rinnovandosi e restando così attuale attraverso quelle che oggi vengono definite **“ondate”**.

- **Cosa si fa in una seduta di terapia cognitivo comportamentale?**
  
  Attraverso la conoscenza degli **schemi di pensiero**, è possibile imparare in maniera autonoma a riconoscere i comportamenti disfunzionali, ovvero quelli che non ci aiutano a ottenere i nostri migliori risultati nella vita quotidiana. Una volta presa coscienza delle nostre difficoltà, diventa anche possibile superarle sostituendo i pensieri disfunzionali con pensieri più realistici e equilibrati.

- **Che percorso di studi ha svolto uno psicologo cognitivo comportamentale?**
  
  Uno psicologo cognitivo comportamentale ha conseguito la **laurea triennale** e la **laurea magistrale** in **Psicologia**. Successivamente, dopo un anno di tirocinio abilitativo, accede all’**esame di Stato**, necessario per l’**iscrizione all’Ordine degli psicologi**, ente che garantisce il rispetto delle norme etiche e del codice deontologico della professione.
  Una volta iscritto all’Ordine, lo psicologo ha inizia la **scuola di specializzazione in psicoterapia**, dalla durata di quattro anni. Durante ogni anno di scuola, lo psicologo è tenuto a prendere parte a un tirocinio formativo per acquisire esperienza della pratica clinica.

- **Quanto dura la terapia cognitivo comportamentale?**
  
  È complicato poter rispondere a questa domanda in maniera univoca, poiché le tempistiche variano in base alla diagnosi individuata dallo psicologo o dallo psichiatra. Occorre tenere in considerazione che **la terapia va sempre adattata alle necessità e ai bisogni del paziente.**



